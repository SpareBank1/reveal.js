### Effekter på leveransetakt

Fra 30 til 230 utviklere

notes:
###### Stian:

Når man går fra 30 til 230 personer øker antall kodelinjer som skrives tilsvarende. Det blir ikke lenger mulig for enkeltpersoner å ha oversikt over hva som ramler ut hver uke. Selv om noen prøver. Det er ikke heller mulig å ha oversikt over hvilke appllikasjoner som finnes når det blir 130 av disse. Og det er heller ikke meningen. Det gir ingen mening å ha en oversikt over hvordan de enkelte teamene samler funksjonalitet i applikasjoner. 
Teamene jobber med sine hypoteser og backlogger, og de kan levere ny funksjonalitet så ofte de vil. Hvertfall teknisk. Foreløpig har vi en fast dag hvor de fleste teamene releaser sine applikasjoner. Det er og har vært behov for en felles takt i hele utviklingsorganisasjonen. Det handler nok mye om modning, en tanke om at det er bindinger mellom applikasjonene som skaper behov for en viss synkronisering og et behov ute hos bankene. 
Jeg tror vi snart kan løse helt opp på dette, og la teamene deploye når de mener det passer best. Og så ofte som de synes er nødvendig. Bankene har trolig behov for en viss forutsigbarhet om å vite når ny funksjonalitet tilgjengeliggjrøes. Men det kan løses gjennom brytere og andre teknikker. 

Større endringer kalles ofte prosjekter. Og hos oss som hos mange andre, ble slike prosjekter gjerne løst av en egen gjeng med utviklere. Deretter ble koden levert til forvaltning. Den modellen har vi ingen tro på. Teamene løser nå selv prosjektene. Prosjektene kan ofte brytes opp, og ny funksjonalitet kan gradvis leveres til produksjon fra dag en. Koden er med en gang i forvaltning og vi kan lære av koden vi allerede har levert. 
Og vi slipper å levere noe som allerede er utdatert når det går i produksjon. Det vi har lært av å kjøre prosjektene på utsiden av teamene er at de utvikles på den tekniske stacken som gjelder når prosjektet startet. Ikke bare det, men de overleveres også gjerne på denne stacken. Og har prosjektet tatt litt tid å få ferdig, kan kan være ganske sikker på at dette er en utdatert stack. Da blir selvfølgelig første oppgave til forvaltning å kode om løsningen som akkurat er levert. Slikt blir det god steming av!

De fleste teamene har også sluttet med estimering. Jeg tror det er flere grunner det. De enkelte utviklingsoppgavene er ofte mindre enn en til to dager. De leveres fortløpende. Gradvis bygger man opp en ny funksjonalitet. Produkteier kan hele tiden føle på utviklingen. Dette gjør også at vi ikke trenger å rapportere status. Statusen er i koden og er synlig gjennom pull requester og hypoteser som testes ut. 

###### Opprinnelige notater:
https://spalliansen.intern.sparebank1.no/sites/banksamarbeidet/BL/m%C3%B8ter/_layouts/15/WopiFrame.aspx?sourcedoc=/sites/banksamarbeidet/BL/m%C3%B8ter/Fellespresentasjoner/180601%20Allm%C3%B8te.pptx&action=default